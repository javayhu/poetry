{
  "id": 1334,
  "star": 0,
  "name": "许景先",
  "dynasty": "唐代",
  "desc": "许景先，少举进士，授夏阳尉。神龙初，（公元七o五年）景先献大像阁赋，词甚美丽。擢拜左拾遗，迁给事中，后迁中书舍人。开元初，（公元七一三年）与齐汗、王丘、韩休张九龄掌知制诰，以文翰见称。张说尝曰：“许舍人之文，虽无峻峰激流崭绝之势，然属词丰美，得中和之气，亦一时之秀也”。后出为虢州刺史。又入拜吏部侍郎，卒。",
  "content": "<h2>生平</h2> <p>　　许景先，常州义兴人。曾祖绪，武德时以佐命功，历左散骑常侍，封真定公，遂家洛阳。景先由进士第释褐夏阳尉。神龙初，东都造服慈阁，景先献赋，李迥秀见其文，畏叹曰：“是宜付太史！”擢左拾遗，以论事切直，外补滑州司士参军。举手笔俊拔、茂才异等连中，进扬州兵曹参军。还为左补阙。<a href=\"http://so.gushiwen.org/author_1870.aspx\">宋璟</a>、苏颋择殿中侍御史，久不补，以授景先，时议佥惬。抨按不避近强。与齐浣、王丘、韩休、<a href=\"http://so.gushiwen.org/author_691.aspx\">张九龄</a>更知制诰，以雅厚称。<a href=\"http://so.gushiwen.org/author_149.aspx\">张说</a>曰：“许舍人之文，虽乏峻峰激流，然词旨丰美，得中和之气。”　开元十年，伊、汝溢，坏庐舍甚众，景先见侍中<a href=\"http://so.gushiwen.org/author_3112.aspx\">源乾曜</a>曰：“灾眚所降，王者宜修德应之，因遣大臣存问失职，罪己引咎，以答天谴。公在元弼，庸可默乎？”乾曜悟，遽白玄宗，遣陆象先持节赈赡。</p> <p>　　十三年，帝自择刺史，景先由吏部侍郎为刺史治虢州，大理卿源光裕郑州，兵部侍郎寇泚宋州，礼部侍郎郑温琦邠州，大理少卿袁仁敬杭州，鸿胪少卿崔志廉襄州，卫尉少卿李升期邢州，太仆少卿郑放定州，国子司业蒋挺湖州，左卫将军裴观沧州，卫率崔诚遂州，凡十一人。治行，诏宰相、诸王、御史以上祖道洛滨，盛具，奏太常乐，帛舫水嬉，命<a href=\"http://so.gushiwen.org/author_3073.aspx\">高力士</a>赐<a href=\"http://so.gushiwen.org/author_1334.aspx\">诗</a>，帝亲书，且给笔纸令自赋，赉绢三千遣之。后徙岐州，入为吏部侍郎，卒。</p>"
}