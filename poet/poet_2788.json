{
  "id": 2788,
  "star": 0,
  "name": "齐浣",
  "dynasty": "唐代",
  "desc": "齐浣，定州义丰人。少以词学称。弱冠以制科登第，释褐蒲州司法参军。景云二年，中书令姚崇用为监察御史。弹劾违犯，先于风教，当时以为称职。开元中，崇复用为给事中，迁中书舍人。论驳书诏，润色王言，皆以古义谟诰为准的。侍中宋璟、中书侍郎苏颋并重之。秘书监马怀素、右常侍元行冲受诏编次四库群书，乃奏浣为编修使，改秘书少监。寻丁忧免。"
}