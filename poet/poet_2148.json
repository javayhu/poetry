{
  "id": 2148,
  "star": 0,
  "name": "甄龙友",
  "image": "https://raw.githubusercontent.com/hujiaweibujidao/poetry/master/image/image_2148.jpg",
  "dynasty": "宋代",
  "desc": "甄龙友，后改良友，字云卿，永嘉（今浙江温州）人，迁居乐清（今属浙江）。高宗绍兴二十四年（一一五四）进士。官国子监簿。事见清光绪《乐清县志》卷八。",
  "content": "<h2>人物典故</h2> <p><a href=\"http://so.gushiwen.org/author_2148.aspx\">甄龙友</a>尝游僧舍</p> <p>　　甄龙友尝游僧舍，僧具馔延款。甄见有雌鸡久畜，请烹为供。僧曰：“公能作颂，予当不靳也。”龙友援笔题云：“头上无冠，不报四时之晓；脚根欠距，难全五德之名。不解雄先，但张雌伏。汝生卵，卵复生子，种种无穷；人食畜，畜又食人，冤冤何已？若也解除业障，必须割去本根，大众煎取波罗香水，先与推去头面皮毛，次运菩萨慧刀，?去心肠肝胆。咄、香水源源化为雾，镬汤滚滚成甘露。饮此甘露乘此雾，直入佛牙深处去，化生彼国极乐土。”僧笑曰：“鸡死无憾矣。”乃烹以侑酒，尽欢而去。</p> <p>　　楼宣献自西掖出守永嘉，以首春觞客，甄龙友预坐席间，谓公曰：“今年春气，一何太盛？”公问其故，甄曰：“以果奁甘蔗，知之根在公前而未已。”至此，公大笑，为罚掌吏。</p> <p>甄龙友尝游天竺</p> <p>　　甄龙友尝游天竺，集<a href=\"http://so.gushiwen.org/author_2148.aspx\">诗</a>句赞大士，大书于壁云：“巧笑倩兮，美目盼兮，彼美人兮，西方之人兮。”孝宗临幸，一见赏之。诏侍臣物色其人。或以甄闻，且曰：“是温州狂生，用之恐败俗。”上曰：“朕自识拔，卿等勿阻也。”趣召入见，上问曰：“卿名龙友，何义云然？”甄仓猝不知所对，上不怿，龙友退，乃得思之曰：“何不云陛下为尧舜之君，故臣得与夔龙为友。”悔恨久之。（时蜀人王过有隽声，犹在选调，宰相荐之上殿，孝宗率尔问曰：“李融字若川，何谓？”过即对曰：“天地之气，融而为川，结而为山，李融之字若川，如<a href=\"http://so.gushiwen.org/author_79.aspx\">元结</a>之字次山也。”上大喜，诏除翰林院编修。）</p> <p>甄龙友尝游西湖</p> <p>　　甄龙友尝游西湖，作《大佛头赞》云：“色如黄金，面如满月，尽大地人，只见一橛。”禅子多称之。</p> <p> </p>"
}