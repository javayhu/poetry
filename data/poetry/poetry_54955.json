{
  "content": "B324落难容，崎岖堪笑，一年陆走川浮。又携妻子，两度过神州。紫蟹鲈鱼正美，凉天气、恰傍中秋。今宵意，无人伴我，快泻玉双舟。 \n功名，聊尔耳，千金聘楚，万户封留。又争如物外，闲旷优游。好在东阡北陌，相从有、诸老风流。家山近，归休去也，不上望京楼。",
  "dynasty": "宋代",
  "id": 54955,
  "name": "满庭芳（行次四安，用前韵，寄章叔通、沈无隐）",
  "poet": {
    "id": 0,
    "name": "毛幵",
    "star": 0
  },
  "star": 1,
  "tags": []
}