{
  "content": "香雪堆梅，绣丝蹙柳，仙馆春到。午夜华灯，烘春艳粉，月借今宵好。衮衣摇曳，簪缨闲绕，共祝大椿难老。望台躔、明星一点，冰壶表里相照。 \n诞弥令节，欣欣物态，共喜重生周召。八鼎勋庸，九夷姓字，策杖孤鸿杳。鸦啼鹊噪，兰馨松茂，把酒共春一笑。管如今、盐梅再梦，夜铃命诏。",
  "dynasty": "宋代",
  "id": 56297,
  "name": "永遇乐（寿叶枢密）",
  "poet": {
    "desc": "赵磻老，字渭师，东平人，作品有《拙庵词》一卷。",
    "id": 1769,
    "name": "赵磻老",
    "star": 0
  },
  "star": 1,
  "tags": []
}