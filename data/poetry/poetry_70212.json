{
  "content": "怨别\n讲燕赵风流莫比，说秦晋姻缘怎及。论呈越精神未已，配南楚仪容最美。\n【调笑令】楚仪，美人兮，薄注樱唇浅画眉。凤钗斜插乌云髻，衬冰绡玉葱纤细。轻颦浅笑声渐低，这风流几个人知？\n【秃厮儿】花正好香风细细，柳初柔良夜辉辉，占定个红娇绿柔花月国。花簇簇，柳依依，也波相宜。\n【圣药王】花影移，月影移，留花玩月饮琼杯。风力微，酒力微，乘风带酒立金梯，风月满樽席。\n【络丝娘】三生梦一声唱回，一场舞三生梦里，万劫千年不容易，也是前缘前世。\n【尾声】就今生设下生誓。来生福是今生所积。拚死在连理树儿边，愿生在鸳鸯队里。",
  "dynasty": "元代",
  "id": 70212,
  "name": "【越调】金蕉叶",
  "poet": {
    "desc": "张鸣善 元代散曲家。名择，号顽老子。原籍平阳（今属山西），家在湖南，流寓扬州。官至淮东道宣慰司令史。填词度曲词藻丰赡，常以诙谐语讽人。张鸣善身处元末丧乱之际，深感现实的动乱与污浊，因此多有刺时之作。",
    "id": 377,
    "image": "https://raw.githubusercontent.com/hujiaweibujidao/poetry/master/image/image_377.jpg",
    "name": "张鸣善",
    "star": 0
  },
  "star": 1,
  "tags": []
}