{
  "content": "开遍来禽，春事过也，江南倦客心苦。料理花愁，销磨酒病，还是年时意绪。寒浅香轻，早一霎、朝来微雨。柳曲闻莺，河桥信马，旋题新句。 \n漫道而今无贺铸。尽肠断、满帘飞絮。说似风流，除非小杜，妙绝夸能赋。黯相逢，俱有恨，空流落、江山好处。猛拍阑干，诉天知、声声杜宇。",
  "dynasty": "宋代",
  "id": 67163,
  "name": "氏州第一",
  "poet": {
    "id": 0,
    "name": "郑熏初",
    "star": 0
  },
  "star": 1,
  "tags": []
}