{
  "content": "红叶飘零，寒烟疏淡，楼台半在云间。望中风景，图画也应难。又是重阳过了，东篱下、黄菊阑珊。陶潜病，风流载酒，秋意与人闲。 \n霞冠。欹倒处，瑶台唱罢，如梦中还。但醉里赢得，满眼青山。花发看看满也，留不住、当日朱颜。平生事，从头话了，独自却凭阑。",
  "dynasty": "宋代",
  "id": 49831,
  "name": "满庭芳（后一日再置酒次冯通直韵）",
  "poet": {
    "id": 0,
    "name": "舒亶",
    "star": 0
  },
  "star": 1,
  "tags": []
}