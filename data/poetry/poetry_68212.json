{
  "content": "金飙吹净人间暑。连朝弄凉新雨。万宝功成，无人解得，秋入天机深处。闲中自数。几心酌乾坤，手斟霜露。护了山河，共看元影在银兔。 \n而今神仙正好，向青空觅个，冲澹襟字。帝念群生，如何便肯，从我乘风归去。夷游洞府。把月杼云机，教他儿女。水逸山明，此情天付与。",
  "dynasty": "宋代",
  "id": 68212,
  "name": "齐天乐（寿贾秋壑）",
  "poet": {
    "id": 0,
    "name": "奚岊",
    "star": 0
  },
  "star": 1,
  "tags": []
}