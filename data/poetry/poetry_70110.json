{
  "content": "亲登华岳悲哀雨，自舍资财拯救民，满城都道好官人。还自哂，比颜御史费精神。\n十年不作南柯梦，一旦还为西土臣，空教人道好官人。还自哂，闲杀泺湖春。\n路逢饿殍须亲问，道遇流民必细询，满城都道好官人。还自哂，只落的白发满头新。\n乡村良善全生命，廛市凶顽破胆心，满城都道好官人。还自哂，未戮乱朝臣。\n无穷名利无穷恨，有限光阴有限身，也曾附凤与攀鳞。今日省，花鸟一般春。\n一场恶梦风吹觉，依旧壶天日月高，白云深处结团茅。山更好，岚翠滴林梢。\n一溪烟水奁开镜，四面云山锦族屏，客来沉醉绰然亭。对着这无限景，因此上不肯就功名。\n拖条藜杖山林下，无是无非快活煞，王侯卿相不如咱。兴来时斟玉斝，看天上碧桃花。\n翻腾祸患千钟禄，搬载忧愁四马车，浮名浮利待何如？枉干受苦，都不如三径菊四围书！\n探春\n梅花已有飘零意，杨柳将垂袅娜枝，杏桃仿佛露胭脂。残照底，青出的草芽齐。",
  "dynasty": "元代",
  "id": 70110,
  "name": "【中吕】喜春来_亲登华岳悲",
  "poet": {
    "desc": "张养浩（1269—1329年），汉族，字希孟，号云庄，山东济南人，元代著名散曲家。诗、文兼擅，而以散曲著称。代表作有《山坡羊·潼关怀古》等。",
    "id": 41,
    "image": "https://raw.githubusercontent.com/hujiaweibujidao/poetry/master/image/image_41.jpg",
    "name": "张养浩",
    "star": 0
  },
  "star": 3,
  "tags": []
}