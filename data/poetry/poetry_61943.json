{
  "content": "今岁垂弧，欲自寿、一辞莫措。何可拟、翁头如雪，香山白傅。首夏一番罹重病，去秋数月撄狂虏。赖天公、肯为保余生，逢初度。 \n今幸释，千钧负。尤可喜，归田去。但蹒跚勃窣，龙钟如许。薇柳诸关成底事，菊松三径犹堪主。办篮舆、尚可檄渔樵，盟鸥鹭。",
  "dynasty": "宋代",
  "id": 61943,
  "name": "满江红（庚申初度）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}