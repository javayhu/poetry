{
  "content": "凿开混沌，见钱塘南控、长江凝碧。今古词人图此景，谁解推原端的。岁去年来，日庚月申，因甚无差忒。如今说破，要知天地来历。 \n道散有一强名，五行颠倒，互列乾坤历。坎水逆流朝丙户，随月盈亏消息。气到中秋，金能生水，倍涌千重雪。神仙妙用，与潮没个差别。赋此酹江月词，默合周天之数，故录潮候於右，以示同志。",
  "dynasty": "宋代",
  "id": 68204,
  "name": "酹江月（金丹合潮候图）",
  "poet": {
    "id": 0,
    "name": "林自然",
    "star": 0
  },
  "star": 1,
  "tags": []
}