{
  "content": "麦埸桑陇，道都是、六代宫城遗迹。梦里江山经几觉，还似堠旁征驿。燕去燕来，花开花谢，那个成端的。人烟牢落，晚风何处羌笛。 \n堪欢挥泪新亭，算兴亡莫补、万分之一。到我凭阑，休更向酒畔，是今非昔。紧楫誓清，闻鸡起舞，毕竟英雄得。伤心残照，塔尖遥露秋碧。",
  "dynasty": "宋代",
  "id": 67562,
  "name": "念奴娇（题锺山楼）",
  "poet": {
    "id": 0,
    "name": "松洲",
    "star": 0
  },
  "star": 5,
  "tags": []
}