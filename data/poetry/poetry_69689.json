{
  "content": "先自相逢同欢偶，无妨碍燕侣莺俦。并坐同肩共携手，恩情厚，夫妇般相看\n的好。\n　　【幺】打听的新来迷歌酒，风闻的别染着个娇羞。弃旧怜新自来有，铁心肠\n全不想些儿旧。\n　　【尾】薄幸亏人难禁受，想着那樽席上捻色风流，不良杀教人下不得咒。\n　　【越调】斗鹌鹑　忆别\n　　良友曾题，佳人所为。袅袅婷婷，姿姿媚媚。体态温柔，心肠老实。件件习，\n事事知。妙舞偏宜，清歌更美。\n　　【紫花儿】一头相见，两意相投，百步相随。去秋同会，重午别离。伤悲，\n和泪和愁饮酒杯。后约何期，举目长亭，执行临岐。\n　　【金蕉叶】一曲阳关未已，两字功名去急。四海离愁去国，半霎儿难忘恩德。\n　　【调笑令】柳七，《乐章集》，把臂双歌真先味。幽欢美爱成佳配，效连理\n鹣鹣比翼。云窗共寝闻子规，似繁华晓梦惊回。\n　　【秃厮儿】出郡城愁临浙水，寓钱塘闷度朝夕，匆匆一鞭行色催。洒梨花，\n雨霏霏，寒食。\n　　【圣药王】风物熙，丽日迟，连天芳草正萋萋。客万里，人九嶷，遥岑十二\n远烟迷，生隔断武陵溪。\n　　【尾】玉人别后空相忆，古犹今之视昔。暮雨楚台云，桃花洞天水。　佳偶\n　　国色天香，冰肌玉骨。燕语莺吟，鸾歌凤舞，夜月春风，朝云暮雨。美眷爱，\n俏伴侣。叶落归秋，花生满路。\n　　【金蕉叶】见他眉来眼去，俺早心满愿足。他道是抛砖引玉，俺却道因祸致\n福。\n　　【天净沙】虽然似水如鱼，甚世曾少实多虚，更有闲言剩语。若将他辜负，\n待古里不信神佛。\n　　【小桃红】志诚惠性压其余，无半米儿亏人处。觅便寻芳厮照觑。要欢娱，\n看时相见偷圆聚。知心可腹，牵肠割肚，不枉了用工夫。\n　　【尾】锦纹封寄情缘簿，罗帕留香信物。常想着相见时话儿甜，早忘了星前\n月下苦。",
  "dynasty": "元代",
  "id": 69689,
  "name": "【大石调】好观音　怨恨",
  "poet": {
    "desc": "贯云石(1286～1324) 元代散曲作家。字浮岑，号成斋，疏仙，酸斋。出身高昌回鹘畏吾人贵胄，祖父阿里海涯为元朝开国大将。原名小云石海涯，因父名贯只哥，即以贯为姓。自号酸斋。初因父荫袭为两淮万户府达鲁花赤，让爵于弟，北上从姚燧学。仁宗时拜翰林侍读学士、中奉大夫，知制诰同修国史。不久称疾辞官，隐于杭州一带，改名“易服”，在钱塘卖药为生，自号“芦花道人”。今人任讷将他的散曲与自号“甜斋”。",
    "id": 411,
    "image": "https://raw.githubusercontent.com/hujiaweibujidao/poetry/master/image/image_411.jpg",
    "name": "贯云石",
    "star": 0
  },
  "star": 1,
  "tags": []
}