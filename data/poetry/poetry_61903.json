{
  "content": "对剑花凝，笳叶卷，天宇尘清声萧。楼船催解处，正日戈夕照，风旗西矗。虎战龙争，人非地是，形势昔雄三国。景升今何在，怅婆娑老子，奚堪荆牧。岂自古常言，力宁斗智，智宁如福。 \n西征非太速。奈臣职、难负君王嘱。嗟往事、祁山抗表，剑阁刊铭，只成堕甑并空轴。喜听平安信，岂止为、区区一竹。蚊氓类、笑谈逐。玉关归老，不愿封侯食肉。愿还太平旧蜀。",
  "dynasty": "宋代",
  "id": 61903,
  "name": "大酺（和陈次贾赠行韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}