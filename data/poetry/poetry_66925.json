{
  "content": "望层霄、五云开处。屏星光射螺浦。复来七日冬将至，恰则岳神生甫。梅半吐。试索笑巡檐，稍稍香风度。花娇欲语。问昔日治平，吴公无传，今请为公歌襦袴。 \n□□□，玉粒家家丰贮。因人岂关天数。金城千里谁能护，前召又逢后杜。□□□。见说道、长安新筑沙堤路。班催鹭序。春色醉蟠桃，胸中色线，待把衮衣补。",
  "dynasty": "宋代",
  "id": 66925,
  "name": "摸鱼儿（寿吴枧州）",
  "poet": {
    "id": 0,
    "name": "曾开国",
    "star": 0
  },
  "star": 1,
  "tags": []
}