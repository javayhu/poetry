{
  "content": "玉女扫天净，雍观掠江宽。问君何事底急，夜半挟舟还。三岛眠龙惊觉，万顷明琼碾破，凉月照东南。碧气正吞吐，满挹漱膺肝。 \n\n烟篷上，乘云象，皎天关。人间已梦，我独危坐玩漫汗。螭殿黄昏未锁，鹤＿翩跹蜚下，共吸酒壶乾。兴罢吹笙去，风露五更寒。\n\n",
  "dynasty": "宋代",
  "id": 69010,
  "name": "水调歌头（昏发乌江，朝至湖阴，月正午，舟中作）",
  "poet": {
    "id": 0,
    "name": "程必",
    "star": 0
  },
  "star": 1,
  "tags": []
}