{
  "content": "葱葱佳气，人都道、今日垂孤令旦。怪得欢声如鼎沸，准拟华堂开宴。三虎容仪三子，二乔态度二宠是姊妹，争捧金杯劝。瑶池王母，何妨引领仙眷。 \n况有道骨仙风致仕奉道，灵丹秘诀，钟鼎何心恋。却笑玉阶轩冕客，难脱功名羁绊。萧散陶篱，徜徉裴野，风月堪为伴。拳拳祝颂，寿龄期等龟算。",
  "dynasty": "宋代",
  "id": 68736,
  "name": "念奴娇（庆朱察推）",
  "poet": {
    "id": 0,
    "name": "高子芳",
    "star": 0
  },
  "star": 1,
  "tags": []
}