{
  "content": "匏系弥年，江北江南，羡君去来。笑山横南浦，朝来爽致，文书堆案，胸次生埃。放旷如君，拘縻如我，试问人生谁乐哉。真难学，是得留且住，欲去须回。 \n何时竹屋茅斋。去相傍为邻三径开。撰小窗临水，危亭当巘，随宜有竹，著处须梅。坐读《黄庭》，手援紫＿，一寸丹田时自栽。当余暇，更与君来往，林下徘徊。",
  "dynasty": "宋代",
  "id": 56851,
  "name": "沁园春",
  "poet": {
    "desc": "丘崈(1135-1208) 南宋将领。字宗卿，江阴（今属江苏）人。",
    "id": 1102,
    "name": "丘崈",
    "star": 0
  },
  "star": 1,
  "tags": []
}