{
  "content": "有分非难，是缘终合，采来还换须臾。少年培植，春意已敷腴。毕竟花多驻果，坚牢是、蚌老生珠。君知否，今番定也，颠不破翻琠。 \n遥知纷瑞霭，十分郎罢，黄溢眉须。便何妨燕喜，剩买欢娱。况侍北堂难老，庭阶映、玉树森如。金荷劝，从教酩酊，扶醉看孙株。",
  "dynasty": "宋代",
  "id": 68854,
  "name": "满庭芳（贺晚生子）",
  "poet": {
    "id": 0,
    "name": "百兰",
    "star": 0
  },
  "star": 1,
  "tags": []
}