{
  "content": "喜溢蟾宫梦。起推衣、平章窦桂，湿鸦飞动。果报佳音传络秀，丹穴雏生彩凤。想孔释、亲来抱送。不羡徐卿秋水澈，试闻声、识破真英种。培杞梓，待时用。 \n当年绛帐承新宠。问何如归来，碧荷香妾名重。都是刘郎看承处，多少温柔从臾怂恿。会起我嘉宾钦竦裴秀母事。左氏公羊，从初所学，看家传、声誉今腾涌。拚醉舞，与谁共。",
  "dynasty": "宋代",
  "id": 68868,
  "name": "贺新郎（贺人妾生子）",
  "poet": {
    "id": 0,
    "name": "丁几仲",
    "star": 0
  },
  "star": 1,
  "tags": []
}