{
  "content": "倦去休雨风还作，交相醒花苏柳。字满吟灰，痕添坐席，赢得新愁痴守。归期未有。负小院移兰，故园尝韭。谩道春来，沈腰惟觉似秋瘦。 \n烧灯时候是也，楚津留野艇，曾趁芳友。问月赊晴，凭春买夜，明月添香解酒。□知别久。怅帝陌论心，客尘侵首。戏鼓声中，旧情犹在否。",
  "dynasty": "宋代",
  "id": 68268,
  "name": "齐天乐（庚戈元夕都下遇赵立之）",
  "poet": {
    "id": 0,
    "name": "丁默",
    "star": 0
  },
  "star": 1,
  "tags": []
}