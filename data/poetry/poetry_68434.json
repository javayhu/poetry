{
  "content": "丹鹤结青士，玄鹿待苍官。寿仙堂下，应伴凫舄戏斑。麟记当年绣绂，燕剪今朝彩胜，淑气逐椒又盘，孕毓阳和粹，独占一春先。 \n平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。",
  "dynasty": "宋代",
  "id": 68434,
  "name": "水调歌头（寿常州刘守）",
  "poet": {
    "desc": "翁溪园（生卒事迹均不详），宋朝文人，贾似道时人。",
    "id": 1510,
    "name": "翁溪园",
    "star": 0
  },
  "star": 1,
  "tags": []
}