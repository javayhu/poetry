{
  "content": "策名十二载，独立先斯文。迩来及门者，半已升青云。 \n青云岂无姿，黄鹄素不群。一辞芸香吏，几岁沧江濆。 \n散职既不羁，天听亦昭闻。虽承急贤诏，未谒陶唐君。 \n薄俸还自急，此言那足云。和风媚东郊，时物滋南薰。 \n蕙草正可摘，豫章犹未分。宗师忽千里，使我心氛氲。",
  "dynasty": "唐代",
  "id": 10054,
  "name": "送萧颖士赴东府，得君字",
  "poet": {
    "id": 0,
    "name": "邬载",
    "star": 0
  },
  "star": 1,
  "tags": []
}