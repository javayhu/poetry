{
  "content": "昨夜乘秋兴，长啸驭清风。飘然玉宇虚廊，忽到广寒宫。解后姮娥相见，为问中秋诞节，奇特世难同。底事长庚梦，独占此宵中。 \n呼金兔，寻玉策，检前踪。自从盘古有月，便有此山仙翁。公向人间游戏，月在天衢来往，清气每相通。明月既无尽，公寿亦无穷。",
  "dynasty": "宋代",
  "id": 67983,
  "name": "水调歌头",
  "poet": {
    "id": 0,
    "name": "刘仲讷",
    "star": 0
  },
  "star": 1,
  "tags": []
}