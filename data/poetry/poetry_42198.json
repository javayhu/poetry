{
  "content": "双燕碌碌飞入屋，屋中老人喜燕归，裴回绕我床头飞。 \n去年为尔逐黄雀，雨多屋漏泥土落。尔莫厌老翁茅屋低， \n梁头作窠梁下栖。尔不见东家黄鷇鸣啧啧， \n蛇盘瓦沟鼠穿壁。豪家大屋尔莫居，骄儿少妇采尔雏。 \n井旁写水泥自足，衔泥上屋随尔欲。",
  "dynasty": "唐代",
  "id": 42198,
  "name": "燕衔泥（一作冯著诗）",
  "poet": {
    "id": 0,
    "name": "冯渚",
    "star": 0
  },
  "star": 1,
  "tags": []
}