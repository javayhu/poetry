{
  "content": "心猿意马羁难住，举酒处记送别那《梁父》。想人生碌碌纷纷，几度落红飞\n雨。\n　　【幺】瞬息间地北天南，又是便鸿书去。问多娇芳信何期？笑指到玉梅吐处。\n朱颜绿鬓难留住，调弄了几拙讷的儿父。算光阴咫只风波，恍着暮晴朝雨。\n　　【幺】怎禁他地久天长，睚不过暗来明去。望桃源雾杳烟迷，梦觉也玉人那\n处。",
  "dynasty": "元代",
  "id": 69865,
  "name": "【正宫】鹦鹉曲　寄故人和韵",
  "poet": {
    "id": 0,
    "name": "吕济民",
    "star": 0
  },
  "star": 1,
  "tags": []
}