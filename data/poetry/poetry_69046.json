{
  "content": "未岁嘉平，初旬日四，雪中归自崇唐。山林湖海，一气接苍茫。踏尽玉龙千丈，更一望、龙尾天长。须臾上，高峰四顾，迤逦过前冈。 \n\n群山，如玉削，松林百万，尽傅琼霜。浑疑是天际，一鹤翱翔。人道玉皇三六，欲一叩、风力方刚。明朝好，金乌衔烛，八表散祥光。\n\n",
  "dynasty": "宋代",
  "id": 69046,
  "name": "满庭芳（雪登前岭。自己酉江右雪行弥月，四十七年无此乐也，今再见之）",
  "poet": {
    "id": 0,
    "name": "程必",
    "star": 0
  },
  "star": 1,
  "tags": []
}