{
  "content": "琐窗睡起，间伫立、海棠花影。记翠枳银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半锁，鸦云斜坠，暗尘侵镜。 \n还省。香碧唾，春衫都凝。悄一似荼コ，玉肌翠帔，消得东风唤醒。青杏单衣，杨花小扇，间却晚春风景。最苦是、蝴蝶盈盈弄晚，一帘风静。",
  "dynasty": "宋代",
  "id": 67329,
  "name": "二郎神（用徐斡臣韵）",
  "poet": {
    "id": 0,
    "name": "汤恢",
    "star": 0
  },
  "star": 1,
  "tags": []
}