{
  "content": "窗户明环堵。山容黛染，水光绡舞。荷盖擎烟，花映步波神女。嫩脸铅华掩素，无语向、薰风凝伫。晴又雨。征鞞隐隐，云洲沙渚。 \n须臾风卷还晴，看香泄丹囊，乍飘沈炷。鱼飐荷衣，珠颗乱倾无数。休话金沙玉井，争似我、神龟□处。觞为举。何人解歌金缕。",
  "dynasty": "宋代",
  "id": 54918,
  "name": "玉漏迟",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}