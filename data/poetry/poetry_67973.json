{
  "content": "角动寒谯。看雨中灯市，雪意潇潇。星球明戏马，歌管杂鸣刁。泥没膝，舞停腰。焰蜡任风销。更可怜、红啼桃槛，绿黯杨桥。 \n当年乐事朝朝。曾锦鞍呼妓，金屋藏娇。围香春斗酒，坐月夜吹箫。今老矣，倦歌谣。嫌杀杜家乔。漫三杯、踞炉觅句，断送春宵。",
  "dynasty": "宋代",
  "id": 67973,
  "name": "意难忘（元宵雨）",
  "poet": {
    "desc": "朱子厚是宋末时期的一位词人，代表作有：谒金门、菩萨蛮等。子厚与宋末俞德邻同时。",
    "id": 1583,
    "name": "朱子厚",
    "star": 0
  },
  "star": 5,
  "tags": []
}