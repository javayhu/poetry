{
  "content": "楚天春晚，尽替了，残红点成层碧。蝴蝶蜂儿娇未足，舞破游丝千尽。一夜风高，满天清露，冷浸琼楼彻。遮鸾绕凤，使君不是凡骨。 \n游荡偶尔人间，铃斋谈笑，好作龚黄匹。火急功成天上去，却问蓬莱消息。酒泻鹅儿，十分金盏，染就眉间色。满城争看，一封鹗荐飞入。",
  "dynasty": "宋代",
  "id": 67850,
  "name": "念奴娇（暮春寿太守）",
  "poet": {
    "desc": "赵师律，宋词人。",
    "id": 2615,
    "name": "赵师律",
    "star": 0
  },
  "star": 2,
  "tags": []
}