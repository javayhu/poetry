{
  "content": "被梁间双燕，话尽春愁。朝粉谢，午花柔。倚红阑故与，蝶围蜂绕，柳绵无数，飞上搔头。凤管声圆，蚕房香暖，笑挽罗衫须少留。隔院兰馨趁风远，邻墙桃影伴烟收。 \n些子风情未减，眉头眼尾，万千事、欲说还休。蔷薇露，牡丹球。殷勤记省，前度绸缪。梦里飞红，觉来无觅，望中新绿，别后空稠。相思难偶，欢无情明月，今年已是，三度如钩。",
  "dynasty": "宋代",
  "id": 67543,
  "name": "春风袅娜（春恨·黄锺羽）",
  "poet": {
    "desc": "冯伟寿，字艾子，号云月，取洽子。宋代词人。",
    "id": 3110,
    "name": "冯伟寿",
    "star": 0
  },
  "star": 1,
  "tags": []
}