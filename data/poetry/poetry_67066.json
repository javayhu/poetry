{
  "content": "某共审：某官，瑞启福星，祥开诞月。楼浦十万家生齿，焚一瓣香；章江五十里附庸，上千岁寿。万诚芜句，申庆椒觞。仰冀熏慈，俯垂采览。 \n渤海卖刀剑，河汉洗戎兵。千金六月一雨，万陇稼云横。时节可人如许，天意开祥有在，申月岳生申。五百岁初度，千万户欢声。 \n栋梁材，霖雨手，庙堂身。日边褒玺已到，岂久试鱼城。快上承明步武，展尽玉堂事业，再使旧毰青。公寿更天远，鼻祖等长生。",
  "dynasty": "宋代",
  "id": 67066,
  "name": "水调歌头（寿彭守）",
  "poet": {
    "desc": "戴翼，字汝谐，闽县人。绍定中，摄南康事，鼎创城壁，两新县治，政绩彰闻，迁知邕州。《闽书》",
    "id": 3026,
    "name": "戴翼",
    "star": 0
  },
  "star": 1,
  "tags": []
}